<?xml version="1.0"?>
<ArrayOfWiersz xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema">
  <Wiersz>
    <Tytul>Nic dwa razy </Tytul>
    <Zawartosc>Nic dwa razy się nie zdarza
i nie zdarzy. Z tej przyczyny
zrodziliśmy się bez wprawy
i pomrzemy bez rutyny.

Choćbyśmy uczniami byli
najtępszymi w szkole świata,
nie będziemy repetować
żadnej zimy ani lata.

Żaden dzień się nie powtórzy,
nie ma dwóch podobnych nocy,
dwóch tych samych pocałunków,
dwóch jednakich spojrzeń w oczy.

Wczoraj, kiedy twoje imię
ktoś wymówił przy mnie głośno,
tak mi było, jakby róża
przez otwarte wpadła okno.

Dziś, kiedy jesteśmy razem,
odwróciłam twarz ku ścianie.
Róża? Jak wygląda róża?
Czy to kwiat? A może kamień?

Czemu ty się, zła godzino,
z niepotrzebnym mieszasz lękiem?
Jesteś - a więc musisz minąć.
Miniesz - a więc to jest piękne.

Uśmiechnięci, współobjęci
spróbujemy szukać zgody,
choć różnimy się od siebie
jak dwie krople czystej wody.
</Zawartosc>
    <NumerStrony>0</NumerStrony>
  </Wiersz>
  <Wiersz>
    <Tytul>Rozmowa liryczna</Tytul>
    <Zawartosc>- Powiedz mi jak mnie kochasz.
- Powiem.
- Więc?
- Kocham cie w słońcu. I przy blasku świec.
Kocham cię w kapeluszu i w berecie.
W wielkim wietrze na szosie, i na koncercie.
W bzach i w brzozach, i w malinach, i w klonach.
I gdy śpisz. I gdy pracujesz skupiona.
I gdy jajko roztłukujesz ładnie -
nawet wtedy, gdy ci łyżka spadnie.
W taksówce. I w samochodzie. Bez wyjątku.
I na końcu ulicy. I na początku.
I gdy włosy grzebieniem rozdzielisz.
W niebezpieczeństwie. I na karuzeli.
W morzu. W górach. W kaloszach. I boso.
Dzisiaj. Wczoraj. I jutro. Dniem i nocą.
I wiosną, kiedy jaskółka przylata.
- A latem jak mnie kochasz?
- Jak treść lata.
- A jesienią, gdy chmurki i humorki?
- Nawet wtedy, gdy gubisz parasolki.
- A gdy zima posrebrzy ramy okien?
- Zimą kocham cię jak wesoły ogień.
Blisko przy twoim sercu. Koło niego.
A za oknami śnieg. Wrony na śniegu. </Zawartosc>
    <NumerStrony>0</NumerStrony>
  </Wiersz>
  <Wiersz>
    <Tytul>Pan Cogito myśli o powrocie do rodzinnego miasta</Tytul>
    <Zawartosc>Gdybym tam wrócił
pewnie bym nie zastał
ani jednego cienia z domu mego
ani drzew dzieciństwa
ani krzyża z żelazną tabliczką
ławki na której szeptałem zaklęcia
kasztany i krew
ani też żadnej rzeczy która nasza jest

wszystko co ocalało
to płyta kamienna
z kredowym kołem
stoję w środku
na jednej nodze
na moment przed skokiem

nie mogę urosnąć
choć mijają lata
a w górze huczą
planety i wojny

stoję w środku
nieruchomy jak pomnik
na jednej nodze
przed skokiem w ostateczność

kredowe koło rudzieje
tak jak stara krew
wokół rosną kopczyki
popiołu
do ramion
do ust</Zawartosc>
    <NumerStrony>0</NumerStrony>
  </Wiersz>
  <Wiersz>
    <Tytul>-Chacie gpt wygenereuj mi fraszke </Tytul>
    <Zawartosc>-Algorytm sypki, struktura w rozkładzie,
Trójka to sukces przy takim układzie.
Szypulski spojrzy, poprawi mi dzień:
„Zaliczę ci, przecież każdy ma sen.”

Pozdrawiam</Zawartosc>
    <NumerStrony>0</NumerStrony>
  </Wiersz>
  <Wiersz>
    <Tytul>Czasem trzeba</Tytul>
    <Zawartosc>Czasem trzeba tak po prostu umrzeć
dziś jutro i wkrótce
Odejść od pełnego stołu
zwrócić świat telewizorów
Należy podejść do światła
wbrew ciemności diabła

Czasem trzeba tak po prostu żyć
o lepsze sny się bić
Wrócić do rodzinnej wioski
nie za wcześnie tu na wnioski ?
Należy kroczyć wytrwale
pomimo łez przewaga zalet</Zawartosc>
    <NumerStrony>0</NumerStrony>
  </Wiersz>
  <Wiersz>
    <Tytul>W piwnicy</Tytul>
    <Zawartosc>W piwnicy byłem sam akurat.
Wilgotna, ciemna i ponura.
Drżąc, lekko się żarówka tli;
oświetla ledwie wyjścia drzwi.
Niewiele światła daje mi.

Wten, przeszukując półek mrok
na korytarzu słyszę krok.
Przeczucia już ponure mam,
bo w kamienicy mieszkam sam.
Czy z samotności już tak mam?

Dokoła półmrok z każdej strony,
Ja w drzwi wejściowe zapatrzony
czekam na klamki podły zgrzyt.
Tak zasłuchany w obcy rytm,
niczym w kolekcję starych płyt.

Kroki ustały szybko dość.
Czy to omamy? Czy to gość?
Nic, śladów po nim nie ma tu,
jak gdyby zjawił się ze snu.
Dlatego wiersz napiszę mu.</Zawartosc>
    <NumerStrony>0</NumerStrony>
  </Wiersz>
  <Wiersz>
    <Tytul>Daremne żale</Tytul>
    <Zawartosc>Daremne żale, próżny trud,
Bezsilne złorzeczenia!
Przeżytych kształtów żaden cud
Nie wróci do istnienia.
Świat wam nie odda, idąc wstecz,
Zniknionych mar szeregu:
Nie zdoła ogień ani miecz
Powstrzymać myśli w biegu.
Trzeba z Żywymi naprzód iść,
Po życie sięgać nowe:
A nie w uwiędłych laurów liść
Z uporem stroić głowę!
Wy nie cofniecie życia fal!
Nic skargi nie pomogą!
Bezsilne gniewy, próżny żal!
Świat pójdzie swoją drogą. </Zawartosc>
    <NumerStrony>0</NumerStrony>
  </Wiersz>
  <Wiersz>
    <Tytul>Krótkość żywota</Tytul>
    <Zawartosc>Godzina za godziną niepojęcie chodzi: 
Był przodek, byłeś ty sam, potomek się rodzi. 
Krótka rozprawa: jutro — coś dziś jest, nie będziesz, 
A żeś był, nieboszczyka imienia nabędziesz; 
Dźwięk, cień, dym, wiatr, błysk, głos, punkt, żywot ludzki słynie.
Słońce więcej nie wschodzi to, które raz minie, 
Kołem niehamowanym lotny czas uchodzi, 
Z którego spadł niejeden, co na starość godzi. 
Wtenczas, kiedy ty myślisz, jużeś był, nieboże; 
Między śmiercią, rodzeniem byt nasz ledwie może
Nazwan być czwartą częścią mgnienia; wielom była 
Kolebka grobem, wielom matka ich mogiła. </Zawartosc>
    <NumerStrony>0</NumerStrony>
  </Wiersz>
</ArrayOfWiersz>